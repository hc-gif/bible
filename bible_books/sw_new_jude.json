[{"bible_type": 1, "book": "Yuda", "chapter": "1", "line": 1, "content": "Yuda, mtumwa wa Yesu Kristo, ndugu yake Yakobo, kwa hao walioitwa, waliopendwa katika Mungu Baba, na kuhifadhiwa kwa ajili ya Yesu Kristo.", "content_old": "1 Yuda, mtumwa wa Yesu Kristo, ndugu yake Yakobo, kwa hao walioitwa, waliopendwa katika Mungu Baba, na kuhifadhiwa kwa ajili ya Yesu Kristo.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 2, "content": "Mwongezewe rehema na amani na upendano.", "content_old": "2 Mwongezewe rehema na amani na upendano.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 3, "content": "Wapenzi, nilipokuwa nikifanya bidii sana kuwaandikia habari ya wokovu ambao ni wetu sisi sote, naliona imenilazimu kuwaandikia, ili niwaonye kwamba mwishindanie imani waliyokabidhiwa watakatifu mara moja tu.", "content_old": "3 Wapenzi, nilipokuwa nikifanya bidii sana kuwaandikia habari ya wokovu ambao ni wetu sisi sote, naliona imenilazimu kuwaandikia, ili niwaonye kwamba mwishindanie imani waliyokabidhiwa watakatifu mara moja tu.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 4, "content": "Kwa maana kuna watu waliojiingiza kwa siri, watu walioandikiwa tangu zamani hukumu hii, makafiri, wabadilio neema ya Mungu wetu kuwa ufisadi, nao humkana yeye aliye peke yake Mola, na Bwana wetu Yesu Kristo.", "content_old": "4 Kwa maana kuna watu waliojiingiza kwa siri, watu walioandikiwa tangu zamani hukumu hii, makafiri, wabadilio neema ya Mungu wetu kuwa ufisadi, nao humkana yeye aliye peke yake Mola, na Bwana wetu Yesu Kristo.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 5, "content": "Tena napenda kuwakumbusha, ijapokuwa mmekwisha kujua haya yote, ya kwamba Bwana, akiisha kuwaokoa watu katika nchi ya Misri, aliwaangamiza baadaye wale wasioamini.", "content_old": "5 Tena napenda kuwakumbusha, ijapokuwa mmekwisha kujua haya yote, ya kwamba Bwana, akiisha kuwaokoa watu katika nchi ya Misri, aliwaangamiza baadaye wale wasioamini.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 6, "content": "Na malaika wasioilinda enzi yao wenyewe, lakini wakayaacha makao yao yaliyowahusu, amewaweka katika vifungo vya milele chini ya giza kwa hukumu ya siku ile kuu.", "content_old": "6 Na malaika wasioilinda enzi yao wenyewe, lakini wakayaacha makao yao yaliyowahusu, amewaweka katika vifungo vya milele chini ya giza kwa hukumu ya siku ile kuu.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 7, "content": "Kama vile Sodoma na Gomora na miji iliyokuwa kando-kando, waliofuata uasherati kwa jinsi moja na hawa, wakaenda kufuata mambo ya mwili yasiyo ya asili, imewekwa kuwa dalili, wakiadhibiwa katika moto wa milele.", "content_old": "7 Kama vile Sodoma na Gomora na miji iliyokuwa kando-kando, waliofuata uasherati kwa jinsi moja na hawa, wakaenda kufuata mambo ya mwili yasiyo ya asili, imewekwa kuwa dalili, wakiadhibiwa katika moto wa milele.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 8, "content": "Kadhalika na hawa, katika kuota kwao, huutia mwili uchafu, hukataa kutawaliwa, na kuyatukana matukufu.", "content_old": "8 Kadhalika na hawa, katika kuota kwao, huutia mwili uchafu, hukataa kutawaliwa, na kuyatukana matukufu.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 9, "content": "Lakini Mikaeli, malaika mkuu, aliposhindana na Ibilisi, na kuhojiana naye kwa ajili ya mwili wa Musa, hakuthubutu kumshitaki kwa kumlaumu, bali alisema, Bwana na akukemee.", "content_old": "9 Lakini Mikaeli, malaika mkuu, aliposhindana na Ibilisi, na kuhojiana naye kwa ajili ya mwili wa Musa, hakuthubutu kumshitaki kwa kumlaumu, bali alisema, Bwana na akukemee.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 10, "content": "Lakini watu hawa huyatukana mambo wasiyoyajua, na mambo wayatambuayo kwa asili wajiharibu kwayo kama wanyama wasio na akili.", "content_old": "10 Lakini watu hawa huyatukana mambo wasiyoyajua, na mambo wayatambuayo kwa asili wajiharibu kwayo kama wanyama wasio na akili.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 11, "content": "Ole wao! Kwa sababu walikwenda katika njia ya Kaini, na kulifuata kosa la Balaamu pasipo kujizuia, kwa ajili ya ujira, nao wameangamia katika maasi ya Kora.", "content_old": "11 Ole wao! Kwa sababu walikwenda katika njia ya Kaini, na kulifuata kosa la Balaamu pasipo kujizuia, kwa ajili ya ujira, nao wameangamia katika maasi ya Kora.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 12, "content": "Watu hawa ni miamba yenye hatari katika karamu zenu za upendo walapo karamu pamoja nanyi, wakijilisha pasipo hofu; ni mawingu yasiyo na maji, yachukuliwayo na upepo; ni miti iliyopukutika, isiyo na matunda, iliyokufa mara mbili, na kung'olewa kabisa;", "content_old": "12 Watu hawa ni miamba yenye hatari katika karamu zenu za upendo walapo karamu pamoja nanyi, wakijilisha pasipo hofu; ni mawingu yasiyo na maji, yachukuliwayo na upepo; ni miti iliyopukutika, isiyo na matunda, iliyokufa mara mbili, na kung'olewa kabisa;", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 13, "content": "ni mawimbi ya bahari yasiyozuilika, yakitoa aibu yao wenyewe kama povu; ni nyota zipoteazo, ambao weusi wa giza ndio akiba yao waliowekewa milele.", "content_old": "13 ni mawimbi ya bahari yasiyozuilika, yakitoa aibu yao wenyewe kama povu; ni nyota zipoteazo, ambao weusi wa giza ndio akiba yao waliowekewa milele.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 14, "content": "Na Henoko, mtu wa saba baada ya Adamu, alitoa maneno ya unabii juu ya hao, akisema, Angalia, Bwana alikuja na watakatifu wake, maelfu maelfu,", "content_old": "14 Na Henoko, mtu wa saba baada ya Adamu, alitoa maneno ya unabii juu ya hao, akisema, Angalia, Bwana alikuja na watakatifu wake, maelfu maelfu,", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 15, "content": "ili afanye hukumu juu ya watu wote, na kuwaadhibisha wote wasiomcha Mungu, kwa ajili ya kazi zao zote za upotevu walizozitenda bila kumcha Mungu, na kwa ajili ya maneno magumu yote ambayo hao wenye dhambi wasiomcha Mungu wameyanena juu yake.", "content_old": "15 ili afanye hukumu juu ya watu wote, na kuwaadhibisha wote wasiomcha Mungu, kwa ajili ya kazi zao zote za upotevu walizozitenda bila kumcha Mungu, na kwa ajili ya maneno magumu yote ambayo hao wenye dhambi wasiomcha Mungu wameyanena juu yake.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 16, "content": "Watu hawa ni wenye kunung'unika, wenye kulalamika, waendao kwa tamaa zao, na vinywa vyao vyanena maneno makuu mno ya kiburi, wakipendelea watu wenye cheo kwa ajili ya faida.", "content_old": "16 Watu hawa ni wenye kunung'unika, wenye kulalamika, waendao kwa tamaa zao, na vinywa vyao vyanena maneno makuu mno ya kiburi, wakipendelea watu wenye cheo kwa ajili ya faida.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 17, "content": "Bali ninyi, wapenzi, yakumbukeni maneno yaliyonenwa zamani na mitume wa Bwana wetu Yesu Kristo,", "content_old": "17 Bali ninyi, wapenzi, yakumbukeni maneno yaliyonenwa zamani na mitume wa Bwana wetu Yesu Kristo,", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 18, "content": "ya kwamba waliwaambia ya kuwa, Wakati wa mwisho watakuwako watu wenye kudhihaki, wakizifuata tamaa zao wenyewe za upotevu.", "content_old": "18 ya kwamba waliwaambia ya kuwa, Wakati wa mwisho watakuwako watu wenye kudhihaki, wakizifuata tamaa zao wenyewe za upotevu.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 19, "content": "Watu hao ndio waletao matengano, watu wa dunia hii tu, wasio na Roho.", "content_old": "19 Watu hao ndio waletao matengano, watu wa dunia hii tu, wasio na Roho.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 20, "content": "Bali ninyi, wapenzi, mkijijenga juu ya imani yenu iliyo takatifu sana, na kuomba katika Roho Mtakatifu,", "content_old": "20 Bali ninyi, wapenzi, mkijijenga juu ya imani yenu iliyo takatifu sana, na kuomba katika Roho Mtakatifu,", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 21, "content": "jilindeni katika upendo wa Mungu, huku mkingojea rehema ya Bwana wetu Yesu Kristo, hata mpate uzima wa milele.", "content_old": "21 jilindeni katika upendo wa Mungu, huku mkingojea rehema ya Bwana wetu Yesu Kristo, hata mpate uzima wa milele.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 22, "content": "Wahurumieni wengine walio na shaka,", "content_old": "22 Wahurumieni wengine walio na shaka,", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 23, "content": "na wengine waokoeni kwa kuwanyakua katika moto; na wengine wahurumieni kwa hofu, mkilichukia hata vazi lililotiwa uchafu na mwili.", "content_old": "23 na wengine waokoeni kwa kuwanyakua katika moto; na wengine wahurumieni kwa hofu, mkilichukia hata vazi lililotiwa uchafu na mwili.", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 24, "content": "Yeye awezaye kuwalinda ninyi msijikwae, na kuwasimamisha mbele ya utukufu wake bila mawaa katika furaha kuu;", "content_old": "24 Yeye awezaye kuwalinda ninyi msijikwae, na kuwasimamisha mbele ya utukufu wake bila mawaa katika furaha kuu;", "url": "https://www.wordproject.org/bibles/sw/65/1.htm", "lang": "sw", "checked": 1}, {"bible_type": 1, "book": "Yuda", "chapter": "1", "line": 25, "content": "Yeye aliye Mungu pekee, Mwokozi wetu kwa Yesu Kristo Bwana wetu; utukufu una yeye, na ukuu, na uwezo, na nguvu, tangu milele, na sasa, na hata milele. Amina.", "content_old": "25 Yeye aliye Mungu pekee, Mwokozi wetu kwa Yesu Kristo Bwana wetu; utukufu una yeye, na ukuu, na uwezo, na nguvu, tangu milele, na sasa, na hata milele. Amina.", "url": "https://www.wordproject.org/bibles/sw/65/1.htm", "lang": "sw", "checked": 1}]