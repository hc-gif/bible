[{"bible_type": 1, "book": "Yakobo", "chapter": "1", "line": 1, "content": "Yakobo, mtumwa wa Mungu, na wa Bwana Yesu Kristo, kwa kabila kumi na mbili waliotawanyika; salamu.", "content_old": "1 Yakobo, mtumwa wa Mungu, na wa Bwana Yesu Kristo, kwa kabila kumi na mbili waliotawanyika; salamu.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 2, "content": "Ndugu zangu, hesabuni ya kuwa ni furaha tupu, mkiangukia katika majaribu mbalimbali;", "content_old": "2 Ndugu zangu, hesabuni ya kuwa ni furaha tupu, mkiangukia katika majaribu mbalimbali;", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 3, "content": "mkifahamu ya kuwa kujaribiwa kwa imani yenu huleta saburi.", "content_old": "3 mkifahamu ya kuwa kujaribiwa kwa imani yenu huleta saburi.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 4, "content": "Saburi na iwe na kazi kamilifu, mpate kuwa wakamilifu na watimilifu bila kupungukiwa na neno.", "content_old": "4 Saburi na iwe na kazi kamilifu, mpate kuwa wakamilifu na watimilifu bila kupungukiwa na neno.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 5, "content": "Lakini mtu wa kwenu akipungukiwa na hekima, na aombe dua kwa Mungu, awapaye wote, kwa ukarimu, wala hakemei; naye atapewa.", "content_old": "5 Lakini mtu wa kwenu akipungukiwa na hekima, na aombe dua kwa Mungu, awapaye wote, kwa ukarimu, wala hakemei; naye atapewa.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 6, "content": "Ila na aombe kwa imani, pasipo shaka yo yote; maana mwenye shaka ni kama wimbi la bahari lililochukuliwa na upepo, na kupeperushwa huku na huku.", "content_old": "6 Ila na aombe kwa imani, pasipo shaka yo yote; maana mwenye shaka ni kama wimbi la bahari lililochukuliwa na upepo, na kupeperushwa huku na huku.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 7, "content": "Maana mtu kama yule asidhani ya kuwa atapokea kitu kwa Bwana.", "content_old": "7 Maana mtu kama yule asidhani ya kuwa atapokea kitu kwa Bwana.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 8, "content": "Mtu wa nia mbili husita-sita katika njia zake zote.", "content_old": "8 Mtu wa nia mbili husita-sita katika njia zake zote.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 9, "content": "Lakini ndugu asiye na cheo na afurahi kwa kuwa ametukuzwa;", "content_old": "9 Lakini ndugu asiye na cheo na afurahi kwa kuwa ametukuzwa;", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 10, "content": "bali tajiri kwa kuwa ameshushwa; kwa maana kama ua la majani atatoweka.", "content_old": "10 bali tajiri kwa kuwa ameshushwa; kwa maana kama ua la majani atatoweka.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 11, "content": "Maana jua huchomoza kwa hari, huyakausha majani; ua lake huanguka, uzuri wa umbo lake hupotea; vivyo hivyo naye tajiri atanyauka katika njia zake.", "content_old": "11 Maana jua huchomoza kwa hari, huyakausha majani; ua lake huanguka, uzuri wa umbo lake hupotea; vivyo hivyo naye tajiri atanyauka katika njia zake.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 12, "content": "Heri mtu astahimiliye majaribu; kwa sababu akiisha kukubaliwa ataipokea taji ya uzima, Bwana aliyowaahidia wampendao.", "content_old": "12 Heri mtu astahimiliye majaribu; kwa sababu akiisha kukubaliwa ataipokea taji ya uzima, Bwana aliyowaahidia wampendao.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 13, "content": "Mtu ajaribiwapo, asiseme, Ninajaribiwa na Mungu; maana Mungu hawezi kujaribiwa na maovu, wala yeye mwenyewe hamjaribu mtu.", "content_old": "13 Mtu ajaribiwapo, asiseme, Ninajaribiwa na Mungu; maana Mungu hawezi kujaribiwa na maovu, wala yeye mwenyewe hamjaribu mtu.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 14, "content": "Lakini kila mmoja hujaribiwa na tamaa yake mwenyewe huku akivutwa na kudanganywa.", "content_old": "14 Lakini kila mmoja hujaribiwa na tamaa yake mwenyewe huku akivutwa na kudanganywa.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 15, "content": "Halafu ile tamaa ikiisha kuchukua mimba huzaa dhambi, na ile dhambi ikiisha kukomaa huzaa mauti.", "content_old": "15 Halafu ile tamaa ikiisha kuchukua mimba huzaa dhambi, na ile dhambi ikiisha kukomaa huzaa mauti.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 16, "content": "Ndugu zangu wapenzi, msidanganyike.", "content_old": "16 Ndugu zangu wapenzi, msidanganyike.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 17, "content": "Kila kutoa kuliko kwema, na kila kitolewacho kilicho kamili, hutoka juu, hushuka kwa Baba wa mianga; kwake hakuna kubadilika, wala kivuli cha kugeuka-geuka.", "content_old": "17 Kila kutoa kuliko kwema, na kila kitolewacho kilicho kamili, hutoka juu, hushuka kwa Baba wa mianga; kwake hakuna kubadilika, wala kivuli cha kugeuka-geuka.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 18, "content": "Kwa kupenda kwake mwenyewe alituzaa sisi kwa neno la kweli, tuwe kama limbuko la viumbe vyake.", "content_old": "18 Kwa kupenda kwake mwenyewe alituzaa sisi kwa neno la kweli, tuwe kama limbuko la viumbe vyake.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 19, "content": "Hayo mnajua, ndugu zangu wapenzi. Basi kila mtu na awe mwepesi wa kusikia, bali si mwepesi wa kusema; wala kukasirika;", "content_old": "19 Hayo mnajua, ndugu zangu wapenzi. Basi kila mtu na awe mwepesi wa kusikia, bali si mwepesi wa kusema; wala kukasirika;", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 20, "content": "kwa maana hasira ya mwanadamu haiitendi haki ya Mungu.", "content_old": "20 kwa maana hasira ya mwanadamu haiitendi haki ya Mungu.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 21, "content": "Kwa hiyo wekeeni mbali uchafu wote na ubaya uzidio, na kupokea kwa upole neno lile lililopandwa ndani, liwezalo kuziokoa roho zenu.", "content_old": "21 Kwa hiyo wekeeni mbali uchafu wote na ubaya uzidio, na kupokea kwa upole neno lile lililopandwa ndani, liwezalo kuziokoa roho zenu.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 22, "content": "Lakini iweni watendaji wa neno, wala si wasikiaji tu, hali mkijidanganya nafsi zenu.", "content_old": "22 Lakini iweni watendaji wa neno, wala si wasikiaji tu, hali mkijidanganya nafsi zenu.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 23, "content": "Kwa sababu mtu akiwa ni msikiaji wa neno tu, wala si mtendaji, mtu huyo ni kama mtu anayejiangalia uso wake katika kioo.", "content_old": "23 Kwa sababu mtu akiwa ni msikiaji wa neno tu, wala si mtendaji, mtu huyo ni kama mtu anayejiangalia uso wake katika kioo.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 24, "content": "Maana hujiangalia, kisha huenda zake, mara akasahau jinsi alivyo.", "content_old": "24 Maana hujiangalia, kisha huenda zake, mara akasahau jinsi alivyo.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 25, "content": "Lakini aliyeitazama sheria kamilifu iliyo ya uhuru, na kukaa humo, asiwe msikiaji msahaulifu, bali mtendaji wa kazi, huyo atakuwa heri katika kutenda kwake.", "content_old": "25 Lakini aliyeitazama sheria kamilifu iliyo ya uhuru, na kukaa humo, asiwe msikiaji msahaulifu, bali mtendaji wa kazi, huyo atakuwa heri katika kutenda kwake.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 26, "content": "Mtu akidhani ya kuwa anayo dini, wala hauzuii ulimi wake kwa hatamu, hali akijidanganya moyo wake, dini yake mtu huyo haifai.", "content_old": "26 Mtu akidhani ya kuwa anayo dini, wala hauzuii ulimi wake kwa hatamu, hali akijidanganya moyo wake, dini yake mtu huyo haifai.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "1", "line": 27, "content": "Dini iliyo safi, isiyo na taka mbele za Mungu Baba ni hii, Kwenda kuwatazama yatima na wajane katika dhiki yao, na kujilinda na dunia pasipo mawaa.", "content_old": "27 Dini iliyo safi, isiyo na taka mbele za Mungu Baba ni hii, Kwenda kuwatazama yatima na wajane katika dhiki yao, na kujilinda na dunia pasipo mawaa.", "url": "https://www.wordproject.org/bibles/sw/59/1.htm", "lang": "sw", "checked": 1}, {"bible_type": 1, "book": "Yakobo", "chapter": "2", "line": 1, "content": "Ndugu zangu, imani ya Bwana wetu Yesu Kristo, Bwana wa utukufu, msiwe nayo kwa kupendelea watu.", "content_old": "1 Ndugu zangu, imani ya Bwana wetu Yesu Kristo, Bwana wa utukufu, msiwe nayo kwa kupendelea watu.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 2, "content": "Maana akiingia katika sinagogi lenu mtu mwenye pete ya dhahabu na mavazi mazuri; kisha akiingia na maskini, mwenye mavazi mabovu;", "content_old": "2 Maana akiingia katika sinagogi lenu mtu mwenye pete ya dhahabu na mavazi mazuri; kisha akiingia na maskini, mwenye mavazi mabovu;", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 3, "content": "nanyi mkimstahi yule aliyevaa mavazi mazuri, na kumwambia, Keti wewe hapa mahali pazuri; na kumwambia yule maskini, Simama wewe pale, au keti miguuni pangu,", "content_old": "3 nanyi mkimstahi yule aliyevaa mavazi mazuri, na kumwambia, Keti wewe hapa mahali pazuri; na kumwambia yule maskini, Simama wewe pale, au keti miguuni pangu,", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 4, "content": "je! Hamkufanya hitilafu mioyoni mwenu, mkawa waamuzi wenye mawazo mabovu?", "content_old": "4 je! Hamkufanya hitilafu mioyoni mwenu, mkawa waamuzi wenye mawazo mabovu?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 5, "content": "Ndugu zangu wapenzi, sikilizeni, Je! Mungu hakuwachagua maskini wa dunia wawe matajiri wa imani na warithi wa ufalme aliowaahidia wampendao?", "content_old": "5 Ndugu zangu wapenzi, sikilizeni, Je! Mungu hakuwachagua maskini wa dunia wawe matajiri wa imani na warithi wa ufalme aliowaahidia wampendao?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 6, "content": "Bali ninyi mmemvunjia heshima maskini. Je! Matajiri hawawaonei ninyi na kuwavuta mbele ya viti vya hukumu?", "content_old": "6 Bali ninyi mmemvunjia heshima maskini. Je! Matajiri hawawaonei ninyi na kuwavuta mbele ya viti vya hukumu?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 7, "content": "Hawalitukani jina lile zuri mliloitwa?", "content_old": "7 Hawalitukani jina lile zuri mliloitwa?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 8, "content": "Lakini mkiitimiza ile sheria ya kifalme kama ilivyoandikwa, Mpende jirani yako kama nafsi yako, mwatenda vema.", "content_old": "8 Lakini mkiitimiza ile sheria ya kifalme kama ilivyoandikwa, Mpende jirani yako kama nafsi yako, mwatenda vema.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 9, "content": "Bali mkiwapendelea watu, mwafanya dhambi na kuhukumiwa na sheria kuwa wakosaji.", "content_old": "9 Bali mkiwapendelea watu, mwafanya dhambi na kuhukumiwa na sheria kuwa wakosaji.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 10, "content": "Maana mtu awaye yote atakayeishika sheria yote, ila akajikwaa katika neno moja, amekosa juu ya yote.", "content_old": "10 Maana mtu awaye yote atakayeishika sheria yote, ila akajikwaa katika neno moja, amekosa juu ya yote.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 11, "content": "Kwa maana yeye aliyesema, Usizini, pia alisema, Usiue. Basi ijapokuwa hukuzini, lakini umeua, umekuwa mvunja sheria.", "content_old": "11 Kwa maana yeye aliyesema, Usizini, pia alisema, Usiue. Basi ijapokuwa hukuzini, lakini umeua, umekuwa mvunja sheria.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 12, "content": "Semeni ninyi, na kutenda kama watu watakaohukumiwa kwa sheria ya uhuru.", "content_old": "12 Semeni ninyi, na kutenda kama watu watakaohukumiwa kwa sheria ya uhuru.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 13, "content": "Maana hukumu haina huruma kwake yeye asiyeona huruma. Huruma hujitukuza juu ya hukumu.", "content_old": "13 Maana hukumu haina huruma kwake yeye asiyeona huruma. Huruma hujitukuza juu ya hukumu.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 14, "content": "Ndugu zangu, yafaa nini, mtu akisema ya kwamba anayo imani, lakini hana matendo? Je! Ile imani yaweza kumwokoa?", "content_old": "14 Ndugu zangu, yafaa nini, mtu akisema ya kwamba anayo imani, lakini hana matendo? Je! Ile imani yaweza kumwokoa?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 15, "content": "Ikiwa ndugu mwanamume au ndugu mwanamke yu uchi na kupungukiwa na riziki,", "content_old": "15 Ikiwa ndugu mwanamume au ndugu mwanamke yu uchi na kupungukiwa na riziki,", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 16, "content": "na mtu wa kwenu akawaambia, Enendeni zenu kwa amani, mkaote moto na kushiba, lakini asiwape mahitaji ya mwili, yafaa nini?", "content_old": "16 na mtu wa kwenu akawaambia, Enendeni zenu kwa amani, mkaote moto na kushiba, lakini asiwape mahitaji ya mwili, yafaa nini?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 17, "content": "Vivyo hivyo na imani, isipokuwa ina matendo, imekufa nafsini mwake.", "content_old": "17 Vivyo hivyo na imani, isipokuwa ina matendo, imekufa nafsini mwake.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 18, "content": "Lakini mtu atasema, Wewe unayo imani, nami ninayo matendo. Nionyeshe imani yako pasipo matendo, nami nitakuonyesha imani yangu kwa njia ya matendo yangu.", "content_old": "18 Lakini mtu atasema, Wewe unayo imani, nami ninayo matendo. Nionyeshe imani yako pasipo matendo, nami nitakuonyesha imani yangu kwa njia ya matendo yangu.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 19, "content": "Wewe waamini ya kuwa Mungu ni mmoja; watenda vema. Mashetani nao waamini na kutetemeka.", "content_old": "19 Wewe waamini ya kuwa Mungu ni mmoja; watenda vema. Mashetani nao waamini na kutetemeka.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 20, "content": "Lakini wataka kujua, wewe mwanadamu usiye kitu, kwamba imani pasipo matendo haizai?", "content_old": "20 Lakini wataka kujua, wewe mwanadamu usiye kitu, kwamba imani pasipo matendo haizai?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 21, "content": "Je! Baba yetu Ibrahimu hakuhesabiwa kuwa ana haki kwa matendo, hapo alipomtoa Isaka mwanawe juu ya madhabahu?", "content_old": "21 Je! Baba yetu Ibrahimu hakuhesabiwa kuwa ana haki kwa matendo, hapo alipomtoa Isaka mwanawe juu ya madhabahu?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 22, "content": "Waona kwamba imani ilitenda kazi pamoja na matendo yake, na ya kwamba imani ile ilikamilishwa kwa njia ya matendo yale.", "content_old": "22 Waona kwamba imani ilitenda kazi pamoja na matendo yake, na ya kwamba imani ile ilikamilishwa kwa njia ya matendo yale.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 23, "content": "Maandiko yale yakatimizwa yaliyonena, Ibrahimu alimwamini Mungu, ikahesabiwa kwake kuwa ni haki; naye aliitwa rafiki wa Mungu.", "content_old": "23 Maandiko yale yakatimizwa yaliyonena, Ibrahimu alimwamini Mungu, ikahesabiwa kwake kuwa ni haki; naye aliitwa rafiki wa Mungu.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 24, "content": "Mwaona kwamba mwanadamu huhesabiwa kuwa ana haki kwa matendo yake; si kwa imani peke yake.", "content_old": "24 Mwaona kwamba mwanadamu huhesabiwa kuwa ana haki kwa matendo yake; si kwa imani peke yake.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 25, "content": "Vivyo hivyo na Rahabu, yule kahaba naye, je! Hakuhesabiwa kuwa ana haki kwa matendo, hapo alipowakaribisha wajumbe, akawatoa nje kwa njia nyingine?", "content_old": "25 Vivyo hivyo na Rahabu, yule kahaba naye, je! Hakuhesabiwa kuwa ana haki kwa matendo, hapo alipowakaribisha wajumbe, akawatoa nje kwa njia nyingine?", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "2", "line": 26, "content": "Maana kama vile mwili pasipo roho umekufa, vivyo hivyo na imani pasipo matendo imekufa.", "content_old": "26 Maana kama vile mwili pasipo roho umekufa, vivyo hivyo na imani pasipo matendo imekufa.", "url": "https://www.wordproject.org/bibles/sw/59/2.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 1, "content": "Ndugu zangu, msiwe waalimu wengi, mkijua ya kuwa mtapata hukumu kubwa zaidi.", "content_old": "1 Ndugu zangu, msiwe waalimu wengi, mkijua ya kuwa mtapata hukumu kubwa zaidi.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 2, "content": "Maana twajikwaa sisi sote pia katika mambo mengi. Mtu asiyejikwaa katika kunena, huyo ni mtu mkamilifu, awezaye kuuzuia na mwili wake wote kama kwa lijamu.", "content_old": "2 Maana twajikwaa sisi sote pia katika mambo mengi. Mtu asiyejikwaa katika kunena, huyo ni mtu mkamilifu, awezaye kuuzuia na mwili wake wote kama kwa lijamu.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 3, "content": "Angalieni, twatia lijamu katika vinywa vya farasi, ili wamtii, hivi twageuza mwili wao wote.", "content_old": "3 Angalieni, twatia lijamu katika vinywa vya farasi, ili wamtii, hivi twageuza mwili wao wote.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 4, "content": "Tena angalieni merikebu; ingawa ni kubwa kama nini, na kuchukuliwa na pepo kali, zageuzwa na usukani mdogo sana, ko kote anakoazimia kwenda nahodha.", "content_old": "4 Tena angalieni merikebu; ingawa ni kubwa kama nini, na kuchukuliwa na pepo kali, zageuzwa na usukani mdogo sana, ko kote anakoazimia kwenda nahodha.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 5, "content": "Vivyo hivyo ulimi nao ni kiungo kidogo, nao hujivuna majivuno makuu. Angalieni jinsi moto mdogo uwashavyo msitu mkubwa sana.", "content_old": "5 Vivyo hivyo ulimi nao ni kiungo kidogo, nao hujivuna majivuno makuu. Angalieni jinsi moto mdogo uwashavyo msitu mkubwa sana.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 6, "content": "Nao ulimi ni moto; ule ulimwengu wa uovu, ule ulimi, umewekwa katika viungo vyetu, nao ndio uutiao mwili wote unajisi, huuwasha moto mfulizo wa maumbile, nao huwashwa moto na jehanum.", "content_old": "6 Nao ulimi ni moto; ule ulimwengu wa uovu, ule ulimi, umewekwa katika viungo vyetu, nao ndio uutiao mwili wote unajisi, huuwasha moto mfulizo wa maumbile, nao huwashwa moto na jehanum.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 7, "content": "Maana kila aina ya wanyama, na ya ndege, na ya vitambaavyo, na ya vitu vilivyomo baharini, vinafugika, navyo vimekwisha kufugwa na wanadamu.", "content_old": "7 Maana kila aina ya wanyama, na ya ndege, na ya vitambaavyo, na ya vitu vilivyomo baharini, vinafugika, navyo vimekwisha kufugwa na wanadamu.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 8, "content": "Bali ulimi hakuna awezaye kuufuga; ni uovu usiotulia, umejaa sumu iletayo mauti.", "content_old": "8 Bali ulimi hakuna awezaye kuufuga; ni uovu usiotulia, umejaa sumu iletayo mauti.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 9, "content": "Kwa huo twamhimidi Mungu Baba yetu, na kwa huo twawalaani wanadamu waliofanywa kwa mfano wa Mungu.", "content_old": "9 Kwa huo twamhimidi Mungu Baba yetu, na kwa huo twawalaani wanadamu waliofanywa kwa mfano wa Mungu.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 10, "content": "Katika kinywa kile kile hutoka baraka na laana. Ndugu zangu, haifai mambo hayo kuwa hivyo.", "content_old": "10 Katika kinywa kile kile hutoka baraka na laana. Ndugu zangu, haifai mambo hayo kuwa hivyo.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 11, "content": "Je! Chemchemi katika jicho moja hutoa maji matamu na maji machungu?", "content_old": "11 Je! Chemchemi katika jicho moja hutoa maji matamu na maji machungu?", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 12, "content": "Ndugu zangu, Je! Mtini waweza kuzaa zeituni, au mzabibu kuzaa tini? Kadhalika chemchemi haiwezi kutoa maji ya chumvi na maji matamu.", "content_old": "12 Ndugu zangu, Je! Mtini waweza kuzaa zeituni, au mzabibu kuzaa tini? Kadhalika chemchemi haiwezi kutoa maji ya chumvi na maji matamu.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 13, "content": "N'nani aliye na hekima na ufahamu kwenu? Na aonyeshe kazi zake kwa mwenendo wake mzuri, katika upole wa hekima.", "content_old": "13 N'nani aliye na hekima na ufahamu kwenu? Na aonyeshe kazi zake kwa mwenendo wake mzuri, katika upole wa hekima.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 14, "content": "Lakini, mkiwa na wivu wenye uchungu na ugomvi mioyoni mwenu, msijisifu, wala msiseme uongo juu ya kweli.", "content_old": "14 Lakini, mkiwa na wivu wenye uchungu na ugomvi mioyoni mwenu, msijisifu, wala msiseme uongo juu ya kweli.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 15, "content": "Hekima hiyo siyo ile ishukayo kutoka juu, bali ni ya dunia, ya tabia ya kibinadamu, na Shetani.", "content_old": "15 Hekima hiyo siyo ile ishukayo kutoka juu, bali ni ya dunia, ya tabia ya kibinadamu, na Shetani.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 16, "content": "Maana hapo palipo wivu na ugomvi ndipo palipo machafuko, na kila tendo baya.", "content_old": "16 Maana hapo palipo wivu na ugomvi ndipo palipo machafuko, na kila tendo baya.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 17, "content": "Lakini hekima itokayo juu, kwanza ni safi, tena ni ya amani, ya upole, tayari kusikiliza maneno ya watu, imejaa rehema na matunda mema, haina fitina, haina unafiki.", "content_old": "17 Lakini hekima itokayo juu, kwanza ni safi, tena ni ya amani, ya upole, tayari kusikiliza maneno ya watu, imejaa rehema na matunda mema, haina fitina, haina unafiki.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "3", "line": 18, "content": "Na tunda la haki hupandwa katika amani na wale wafanyao amani.", "content_old": "18 Na tunda la haki hupandwa katika amani na wale wafanyao amani.", "url": "https://www.wordproject.org/bibles/sw/59/3.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 1, "content": "Vita vyatoka wapi, na mapigano yaliyoko kati yenu yatoka wapi? Si humu, katika tamaa zenu zifanyazo vita katika viungo vyenu?", "content_old": "1 Vita vyatoka wapi, na mapigano yaliyoko kati yenu yatoka wapi? Si humu, katika tamaa zenu zifanyazo vita katika viungo vyenu?", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 2, "content": "Mwatamani, wala hamna kitu, mwaua na kuona wivu, wala hamwezi kupata. Mwafanya vita na kupigana, wala hamna kitu kwa kuwa hamwombi!", "content_old": "2 Mwatamani, wala hamna kitu, mwaua na kuona wivu, wala hamwezi kupata. Mwafanya vita na kupigana, wala hamna kitu kwa kuwa hamwombi!", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 3, "content": "Hata mwaomba, wala hampati kwa sababu mwaomba vibaya, ili mvitumie kwa tamaa zenu.", "content_old": "3 Hata mwaomba, wala hampati kwa sababu mwaomba vibaya, ili mvitumie kwa tamaa zenu.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 4, "content": "Enyi wazinzi, hamjui ya kwamba kuwa rafiki wa dunia ni kuwa adui wa Mungu? Basi kila atakaye kuwa rafiki wa dunia hujifanya kuwa adui wa Mungu.", "content_old": "4 Enyi wazinzi, hamjui ya kwamba kuwa rafiki wa dunia ni kuwa adui wa Mungu? Basi kila atakaye kuwa rafiki wa dunia hujifanya kuwa adui wa Mungu.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 5, "content": "Au mwadhani ya kwamba maandiko yasema bure? Huyo Roho akaaye ndani yetu hututamani kiasi cha kuona wivu?", "content_old": "5 Au mwadhani ya kwamba maandiko yasema bure? Huyo Roho akaaye ndani yetu hututamani kiasi cha kuona wivu?", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 6, "content": "Lakini hutujalia sisi neema iliyozidi; kwa hiyo husema, Mungu huwapinga wajikuzao, bali huwapa neema wanyenyekevu.", "content_old": "6 Lakini hutujalia sisi neema iliyozidi; kwa hiyo husema, Mungu huwapinga wajikuzao, bali huwapa neema wanyenyekevu.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 7, "content": "Basi mtiini Mungu. Mpingeni Shetani, naye atawakimbia.", "content_old": "7 Basi mtiini Mungu. Mpingeni Shetani, naye atawakimbia.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 8, "content": "Mkaribieni Mungu, naye atawakaribia ninyi. Itakaseni mikono yenu, enyi wenye dhambi, na kuisafisha mioyo yenu, enyi wenye nia mbili.", "content_old": "8 Mkaribieni Mungu, naye atawakaribia ninyi. Itakaseni mikono yenu, enyi wenye dhambi, na kuisafisha mioyo yenu, enyi wenye nia mbili.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 9, "content": "Huzunikeni na kuomboleza na kulia. Kucheka kwenu na kugeuzwe kuwa kuomboleza, na furaha yenu kuwa hamu.", "content_old": "9 Huzunikeni na kuomboleza na kulia. Kucheka kwenu na kugeuzwe kuwa kuomboleza, na furaha yenu kuwa hamu.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 10, "content": "Jidhilini mbele za Bwana, naye atawakuza.", "content_old": "10 Jidhilini mbele za Bwana, naye atawakuza.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 11, "content": "Ndugu, msisingiziane; amsingiziaye ndugu yake, au kumhukumu ndugu yake, huisingizia sheria na kuihukumu sheria. Lakini ukiihukumu sheria, huwi mtenda sheria, bali umekuwa hakimu.", "content_old": "11 Ndugu, msisingiziane; amsingiziaye ndugu yake, au kumhukumu ndugu yake, huisingizia sheria na kuihukumu sheria. Lakini ukiihukumu sheria, huwi mtenda sheria, bali umekuwa hakimu.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 12, "content": "Mtoa sheria na mwenye kuhukumu ni mmoja tu, ndiye awezaye kuokoa na kuangamiza. U nani wewe umhukumuye mtu mwingine?", "content_old": "12 Mtoa sheria na mwenye kuhukumu ni mmoja tu, ndiye awezaye kuokoa na kuangamiza. U nani wewe umhukumuye mtu mwingine?", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 13, "content": "Haya basi, ninyi msemao, Leo au kesho tutaingia katika mji fulani na kukaa humo mwaka mzima, na kufanya biashara na kupata faida;", "content_old": "13 Haya basi, ninyi msemao, Leo au kesho tutaingia katika mji fulani na kukaa humo mwaka mzima, na kufanya biashara na kupata faida;", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 14, "content": "walakini hamjui yatakayokuwako kesho. Uzima wenu ni nini? Maana ninyi ni mvuke uonekanao kwa kitambo, kisha hutoweka.", "content_old": "14 walakini hamjui yatakayokuwako kesho. Uzima wenu ni nini? Maana ninyi ni mvuke uonekanao kwa kitambo, kisha hutoweka.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 15, "content": "Badala ya kusema, Bwana akipenda, tutakuwa hai na kufanya hivi au hivi.", "content_old": "15 Badala ya kusema, Bwana akipenda, tutakuwa hai na kufanya hivi au hivi.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 16, "content": "Lakini sasa mwajisifu katika majivuno yenu; kujisifu kote kwa namna hii ni kubaya.", "content_old": "16 Lakini sasa mwajisifu katika majivuno yenu; kujisifu kote kwa namna hii ni kubaya.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "4", "line": 17, "content": "Basi yeye ajuaye kutenda mema, wala hayatendi, kwake huyo ni dhambi.", "content_old": "17 Basi yeye ajuaye kutenda mema, wala hayatendi, kwake huyo ni dhambi.", "url": "https://www.wordproject.org/bibles/sw/59/4.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 1, "content": "Haya basi, enyi matajiri! Lieni, mkapige yowe kwa sababu ya mashaka yenu yanayowajia.", "content_old": "1 Haya basi, enyi matajiri! Lieni, mkapige yowe kwa sababu ya mashaka yenu yanayowajia.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 2, "content": "Mali zenu zimeoza, na mavazi yenu yameliwa na nondo.", "content_old": "2 Mali zenu zimeoza, na mavazi yenu yameliwa na nondo.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 3, "content": "Dhahabu yenu na fedha yenu zimeingia kutu, na kutu yake itawashuhudia, nayo itakula miili yenu kama moto. Mmejiwekea akiba katika siku za mwisho.", "content_old": "3 Dhahabu yenu na fedha yenu zimeingia kutu, na kutu yake itawashuhudia, nayo itakula miili yenu kama moto. Mmejiwekea akiba katika siku za mwisho.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 4, "content": "Angalieni, ujira wa wakulima waliovuna mashamba yenu, ninyi mliouzuia kwa hila, unapiga kelele, na vilio vyao waliovuna vimeingia masikioni mwa Bwana wa majeshi.", "content_old": "4 Angalieni, ujira wa wakulima waliovuna mashamba yenu, ninyi mliouzuia kwa hila, unapiga kelele, na vilio vyao waliovuna vimeingia masikioni mwa Bwana wa majeshi.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 5, "content": "Mmefanya anasa katika dunia, na kujifurahisha kwa tamaa; mmejilisha mioyo yenu kama siku ya machinjo.", "content_old": "5 Mmefanya anasa katika dunia, na kujifurahisha kwa tamaa; mmejilisha mioyo yenu kama siku ya machinjo.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 6, "content": "Mmehukumu mwenye haki mkamwua; wala hashindani nanyi.", "content_old": "6 Mmehukumu mwenye haki mkamwua; wala hashindani nanyi.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 7, "content": "Kwa hiyo ndugu, vumilieni, hata kuja kwake Bwana. Tazama, mkulima hungoja mazao ya nchi yaliyo ya thamani, huvumilia kwa ajili yake hata yatakapopata mvua ya kwanza na ya mwisho.", "content_old": "7 Kwa hiyo ndugu, vumilieni, hata kuja kwake Bwana. Tazama, mkulima hungoja mazao ya nchi yaliyo ya thamani, huvumilia kwa ajili yake hata yatakapopata mvua ya kwanza na ya mwisho.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 8, "content": "Nanyi vumilieni, mthibitishe mioyo yenu, kwa maana kuja kwake Bwana kunakaribia.", "content_old": "8 Nanyi vumilieni, mthibitishe mioyo yenu, kwa maana kuja kwake Bwana kunakaribia.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 9, "content": "Ndugu, msinung'unikiane, msije mkahukumiwa. Angalieni, mwamuzi amesimama mbele ya milango.", "content_old": "9 Ndugu, msinung'unikiane, msije mkahukumiwa. Angalieni, mwamuzi amesimama mbele ya milango.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 10, "content": "Ndugu, watwaeni manabii walionena kwa jina la Bwana, wawe mfano wa kustahimili mabaya, na wa uvumilivu.", "content_old": "10 Ndugu, watwaeni manabii walionena kwa jina la Bwana, wawe mfano wa kustahimili mabaya, na wa uvumilivu.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 11, "content": "Angalieni, twawaita heri wao waliosubiri. Mmesikia habari ya subira yake Ayubu, mmeuona mwisho wa Bwana ya kwamba Bwana ni mwingi wa rehema, mwenye huruma.", "content_old": "11 Angalieni, twawaita heri wao waliosubiri. Mmesikia habari ya subira yake Ayubu, mmeuona mwisho wa Bwana ya kwamba Bwana ni mwingi wa rehema, mwenye huruma.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 12, "content": "Lakini zaidi ya yote, ndugu zangu, msiape, wala kwa mbingu wala kwa nchi; wala kwa kiapo kinginecho chote; bali ndiyo yenu na iwe ndiyo, na siyo yenu iwe siyo, msije mkaangukia hukumu.", "content_old": "12 Lakini zaidi ya yote, ndugu zangu, msiape, wala kwa mbingu wala kwa nchi; wala kwa kiapo kinginecho chote; bali ndiyo yenu na iwe ndiyo, na siyo yenu iwe siyo, msije mkaangukia hukumu.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 13, "content": "Mtu wa kwenu amepatikana na mabaya? Na aombe. Ana moyo wa kuchangamka? Na aimbe zaburi.", "content_old": "13 Mtu wa kwenu amepatikana na mabaya? Na aombe. Ana moyo wa kuchangamka? Na aimbe zaburi.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 14, "content": "Mtu wa kwenu amekuwa hawezi? Na awaite wazee wa kanisa; nao wamwombee, na kumpaka mafuta kwa jina la Bwana.", "content_old": "14 Mtu wa kwenu amekuwa hawezi? Na awaite wazee wa kanisa; nao wamwombee, na kumpaka mafuta kwa jina la Bwana.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 15, "content": "Na kule kuomba kwa imani kutamwokoa mgonjwa yule, na Bwana atamwinua; hata ikiwa amefanya dhambi, atasamehewa.", "content_old": "15 Na kule kuomba kwa imani kutamwokoa mgonjwa yule, na Bwana atamwinua; hata ikiwa amefanya dhambi, atasamehewa.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 16, "content": "Ungameni dhambi zenu ninyi kwa ninyi, na kuombeana, mpate kuponywa. Kuomba kwake mwenye haki kwafaa sana, akiomba kwa bidii.", "content_old": "16 Ungameni dhambi zenu ninyi kwa ninyi, na kuombeana, mpate kuponywa. Kuomba kwake mwenye haki kwafaa sana, akiomba kwa bidii.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 17, "content": "Eliya alikuwa mwanadamu mwenye tabia moja na sisi, akaomba kwa bidii mvua isinyeshe, na mvua haikunyesha juu ya nchi muda wa miaka mitatu na miezi sita.", "content_old": "17 Eliya alikuwa mwanadamu mwenye tabia moja na sisi, akaomba kwa bidii mvua isinyeshe, na mvua haikunyesha juu ya nchi muda wa miaka mitatu na miezi sita.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 18, "content": "Akaomba tena, mbingu zikatoa mvua, nayo nchi ikazaa matunda yake.", "content_old": "18 Akaomba tena, mbingu zikatoa mvua, nayo nchi ikazaa matunda yake.", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 19, "content": "Ndugu zangu, ikiwa mtu wa kwenu amepotelea mbali na kweli, na mtu mwingine akamrejeza;", "content_old": "19 Ndugu zangu, ikiwa mtu wa kwenu amepotelea mbali na kweli, na mtu mwingine akamrejeza;", "url": "https://www.wordproject.org/bibles/sw/59/5.htm#0", "lang": "sw", "checked": 1}, {"bible_type": 1, "book": "Yakobo", "chapter": "5", "line": 20, "content": "jueni ya kuwa yeye amrejezaye mwenye dhambi hata atoke katika njia ya upotevu, ataokoa roho na mauti, na kufunika wingi wa dhambi.", "content_old": "20 jueni ya kuwa yeye amrejezaye mwenye dhambi hata atoke katika njia ya upotevu, ataokoa roho na mauti, na kufunika wingi wa dhambi.", "url": "https://www.wordproject.org/bibles/sw/59/5.htm#0", "lang": "sw", "checked": 1}]