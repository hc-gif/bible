[{"bible_type": 1, "book": "Wakolosai", "chapter": "1", "line": 1, "content": "Paulo, mtume wa Kristo Yesu kwa mapenzi ya Mungu, na Timotheo, ndugu yetu,", "content_old": "1 Paulo, mtume wa Kristo Yesu kwa mapenzi ya Mungu, na Timotheo, ndugu yetu,", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 2, "content": "kwa ndugu watakatifu, waaminifu katika Kristo, walioko Kolosai. Neema na iwe kwenu, na amani, zitokazo kwa Mungu Baba yetu.", "content_old": "2 kwa ndugu watakatifu, waaminifu katika Kristo, walioko Kolosai. Neema na iwe kwenu, na amani, zitokazo kwa Mungu Baba yetu.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 3, "content": "Twamshukuru Mungu, Baba yake Bwana wetu Yesu Kristo, siku zote tukiwaombea;", "content_old": "3 Twamshukuru Mungu, Baba yake Bwana wetu Yesu Kristo, siku zote tukiwaombea;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 4, "content": "tangu tuliposikia habari za imani yenu katika Kristo Yesu, na upendo mlio nao kwa watakatifu wote;", "content_old": "4 tangu tuliposikia habari za imani yenu katika Kristo Yesu, na upendo mlio nao kwa watakatifu wote;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 5, "content": "kwa sababu ya tumaini mlilowekewa akiba mbinguni; ambalo habari zake mlizisikia zamani kwa neno la kweli ya Injili;", "content_old": "5 kwa sababu ya tumaini mlilowekewa akiba mbinguni; ambalo habari zake mlizisikia zamani kwa neno la kweli ya Injili;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 6, "content": "iliyofika kwenu, kama ilivyo katika ulimwengu wote, na kuzaa matunda na kukua, kama inavyokua kwenu pia, tangu siku mlipoisikia mkaifahamu sana neema ya Mungu katika kweli;", "content_old": "6 iliyofika kwenu, kama ilivyo katika ulimwengu wote, na kuzaa matunda na kukua, kama inavyokua kwenu pia, tangu siku mlipoisikia mkaifahamu sana neema ya Mungu katika kweli;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 7, "content": "kama mlivyofundishwa na Epafra, mjoli wetu mpenzi, aliye mhudumu mwaminifu wa Kristo kwa ajili yenu;", "content_old": "7 kama mlivyofundishwa na Epafra, mjoli wetu mpenzi, aliye mhudumu mwaminifu wa Kristo kwa ajili yenu;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 8, "content": "naye alitueleza upendo wenu katika Roho.", "content_old": "8 naye alitueleza upendo wenu katika Roho.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 9, "content": "Kwa sababu hiyo sisi nasi, tangu siku ile tuliposikia, hatuachi kufanya maombi na dua kwa ajili yenu, ili mjazwe maarifa ya mapenzi yake katika hekima yote na ufahamu wa rohoni;", "content_old": "9 Kwa sababu hiyo sisi nasi, tangu siku ile tuliposikia, hatuachi kufanya maombi na dua kwa ajili yenu, ili mjazwe maarifa ya mapenzi yake katika hekima yote na ufahamu wa rohoni;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 10, "content": "mwenende kama ulivyo wajibu wenu kwa Bwana, mkimpendeza kabisa; mkizaa matunda kwa kila kazi njema, na kuzidi katika maarifa ya Mungu;", "content_old": "10 mwenende kama ulivyo wajibu wenu kwa Bwana, mkimpendeza kabisa; mkizaa matunda kwa kila kazi njema, na kuzidi katika maarifa ya Mungu;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 11, "content": "mkiwezeshwa kwa uwezo wote, kwa kadiri ya nguvu ya utukufu wake, mpate kuwa na saburi ya kila namna na uvumilivu pamoja na furaha;", "content_old": "11 mkiwezeshwa kwa uwezo wote, kwa kadiri ya nguvu ya utukufu wake, mpate kuwa na saburi ya kila namna na uvumilivu pamoja na furaha;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 12, "content": "mkimshukuru Baba, aliyewastahilisha kupokea sehemu ya urithi wa watakatifu katika nuru.", "content_old": "12 mkimshukuru Baba, aliyewastahilisha kupokea sehemu ya urithi wa watakatifu katika nuru.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 13, "content": "Naye alituokoa katika nguvu za giza, akatuhamisha na kutuingiza katika ufalme wa Mwana wa pendo lake;", "content_old": "13 Naye alituokoa katika nguvu za giza, akatuhamisha na kutuingiza katika ufalme wa Mwana wa pendo lake;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 14, "content": "ambaye katika yeye tuna ukombozi, yaani, msamaha wa dhambi;", "content_old": "14 ambaye katika yeye tuna ukombozi, yaani, msamaha wa dhambi;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 15, "content": "naye ni mfano wa Mungu asiyeonekana, mzaliwa wa kwanza wa viumbe vyote.", "content_old": "15 naye ni mfano wa Mungu asiyeonekana, mzaliwa wa kwanza wa viumbe vyote.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 16, "content": "Kwa kuwa katika yeye vitu vyote viliumbwa, vilivyo mbinguni na vilivyo juu ya nchi, vinavyoonekana na visivyoonekana; ikiwa ni vitu vya enzi, au usultani, au enzi, au mamlaka; vitu vyote viliumbwa kwa njia yake, na kwa ajili yake.", "content_old": "16 Kwa kuwa katika yeye vitu vyote viliumbwa, vilivyo mbinguni na vilivyo juu ya nchi, vinavyoonekana na visivyoonekana; ikiwa ni vitu vya enzi, au usultani, au enzi, au mamlaka; vitu vyote viliumbwa kwa njia yake, na kwa ajili yake.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 17, "content": "Naye amekuwako kabla ya vitu vyote, na vitu vyote hushikana katika yeye.", "content_old": "17 Naye amekuwako kabla ya vitu vyote, na vitu vyote hushikana katika yeye.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 18, "content": "Naye ndiye kichwa cha mwili, yaani, cha kanisa; naye ni mwanzo, ni mzaliwa wa kwanza katika wafu, ili kwamba awe mtangulizi katika yote.", "content_old": "18 Naye ndiye kichwa cha mwili, yaani, cha kanisa; naye ni mwanzo, ni mzaliwa wa kwanza katika wafu, ili kwamba awe mtangulizi katika yote.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 19, "content": "Kwa kuwa katika yeye ilipendeza utimilifu wote ukae;", "content_old": "19 Kwa kuwa katika yeye ilipendeza utimilifu wote ukae;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 20, "content": "na kwa yeye kuvipatanisha vitu vyote na nafsi yake akiisha kufanya amani kwa damu ya msalaba wake; kwa yeye, ikiwa ni vitu vilivyo juu ya nchi, au vilivyo mbinguni.", "content_old": "20 na kwa yeye kuvipatanisha vitu vyote na nafsi yake akiisha kufanya amani kwa damu ya msalaba wake; kwa yeye, ikiwa ni vitu vilivyo juu ya nchi, au vilivyo mbinguni.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 21, "content": "Na ninyi, mliokuwa hapo kwanza mmefarikishwa, tena adui katika nia zenu, kwa matendo yenu mabaya, amewapatanisha sasa;", "content_old": "21 Na ninyi, mliokuwa hapo kwanza mmefarikishwa, tena adui katika nia zenu, kwa matendo yenu mabaya, amewapatanisha sasa;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 22, "content": "katika mwili wa nyama yake, kwa kufa kwake, ili awalete ninyi mbele zake, watakatifu, wasio na mawaa wala lawama;", "content_old": "22 katika mwili wa nyama yake, kwa kufa kwake, ili awalete ninyi mbele zake, watakatifu, wasio na mawaa wala lawama;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 23, "content": "mkidumu tu katika ile imani, hali mmewekwa juu ya msingi, mkawa imara; msipogeuzwa na kuliacha tumaini la Injili mliyosikia habari zake, iliyohubiriwa katika viumbe vyote vilivyo chini ya mbingu; ambayo mimi Paulo nalikuwa mhudumu wake.", "content_old": "23 mkidumu tu katika ile imani, hali mmewekwa juu ya msingi, mkawa imara; msipogeuzwa na kuliacha tumaini la Injili mliyosikia habari zake, iliyohubiriwa katika viumbe vyote vilivyo chini ya mbingu; ambayo mimi Paulo nalikuwa mhudumu wake.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 24, "content": "Sasa nayafurahia mateso niliyo nayo kwa ajili yenu; tena nayatimiliza katika mwili wangu yale yaliyopungua ya mateso ya Kristo, kwa ajili ya mwili wake, yaani, kanisa lake;", "content_old": "24 Sasa nayafurahia mateso niliyo nayo kwa ajili yenu; tena nayatimiliza katika mwili wangu yale yaliyopungua ya mateso ya Kristo, kwa ajili ya mwili wake, yaani, kanisa lake;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 25, "content": "ambalo nimefanywa mhudumu wake, sawasawa na uwakili wa Mungu, niliopewa kwa faida yenu, nilitimize neno la Mungu;", "content_old": "25 ambalo nimefanywa mhudumu wake, sawasawa na uwakili wa Mungu, niliopewa kwa faida yenu, nilitimize neno la Mungu;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 26, "content": "siri ile iliyofichwa tangu zamani zote na tangu vizazi vyote, bali sasa imefunuliwa kwa watakatifu wake;", "content_old": "26 siri ile iliyofichwa tangu zamani zote na tangu vizazi vyote, bali sasa imefunuliwa kwa watakatifu wake;", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 27, "content": "ambao Mungu alipenda kuwajulisha jinsi ulivyo utajiri wa utukufu wa siri hii katika Mataifa, nao ni Kristo ndani yenu, tumaini la utukufu", "content_old": "27 ambao Mungu alipenda kuwajulisha jinsi ulivyo utajiri wa utukufu wa siri hii katika Mataifa, nao ni Kristo ndani yenu, tumaini la utukufu", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 28, "content": "ambaye sisi tunamhubiri habari zake tukimwonya kila mtu, na kumfundisha kila mtu katika hekima yote, tupate kumleta kila mtu mtimilifu katika Kristo.", "content_old": "28 ambaye sisi tunamhubiri habari zake tukimwonya kila mtu, na kumfundisha kila mtu katika hekima yote, tupate kumleta kila mtu mtimilifu katika Kristo.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "1", "line": 29, "content": "Nami najitaabisha kwa neno lilo hilo, nikijitahidi kwa kadiri ya kutenda kazi kwake atendaye kazi ndani yangu kwa nguvu.", "content_old": "29 Nami najitaabisha kwa neno lilo hilo, nikijitahidi kwa kadiri ya kutenda kazi kwake atendaye kazi ndani yangu kwa nguvu.", "url": "https://www.wordproject.org/bibles/sw/51/1.htm", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 1, "content": "Maana nataka ninyi mjue jinsi ilivyo kuu juhudi yangu niliyo nayo kwa ajili yenu, na kwa ajili ya wale wa Laodikia, na wale wasioniona uso wangu katika mwili;", "content_old": "1 Maana nataka ninyi mjue jinsi ilivyo kuu juhudi yangu niliyo nayo kwa ajili yenu, na kwa ajili ya wale wa Laodikia, na wale wasioniona uso wangu katika mwili;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 2, "content": "ili wafarijiwe mioyo yao, wakiunganishwa katika upendo, wakapate utajiri wote wa kufahamu kwa hakika, wapate kujua kabisa siri ya Mungu, yaani, Kristo;", "content_old": "2 ili wafarijiwe mioyo yao, wakiunganishwa katika upendo, wakapate utajiri wote wa kufahamu kwa hakika, wapate kujua kabisa siri ya Mungu, yaani, Kristo;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 3, "content": "ambaye ndani yake yeye hazina zote za hekima na maarifa zimesitirika.", "content_old": "3 ambaye ndani yake yeye hazina zote za hekima na maarifa zimesitirika.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 4, "content": "Nasema neno hili, mtu asije akawadanganya kwa maneno ya kuwashawishi.", "content_old": "4 Nasema neno hili, mtu asije akawadanganya kwa maneno ya kuwashawishi.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 5, "content": "Maana nijapokuwa sipo kwa mwili, lakini nipo pamoja nanyi kwa roho, nikifurahi na kuuona utaratibu wenu na uthabiti wa imani yenu katika Kristo.", "content_old": "5 Maana nijapokuwa sipo kwa mwili, lakini nipo pamoja nanyi kwa roho, nikifurahi na kuuona utaratibu wenu na uthabiti wa imani yenu katika Kristo.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 6, "content": "Basi kama mlivyompokea Kristo Yesu, Bwana, enendeni vivyo hivyo katika yeye;", "content_old": "6 Basi kama mlivyompokea Kristo Yesu, Bwana, enendeni vivyo hivyo katika yeye;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 7, "content": "wenye shina na wenye kujengwa katika yeye; mmefanywa imara kwa imani, kama mlivyofundishwa; mkizidi kutoa shukrani.", "content_old": "7 wenye shina na wenye kujengwa katika yeye; mmefanywa imara kwa imani, kama mlivyofundishwa; mkizidi kutoa shukrani.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 8, "content": "Angalieni mtu asiwafanye mateka kwa elimu yake ya bure na madanganyo matupu, kwa jinsi ya mapokeo ya wanadamu, kwa jinsi ya mafundisho ya awali ya ulimwengu, wala si kwa jinsi ya Kristo.", "content_old": "8 Angalieni mtu asiwafanye mateka kwa elimu yake ya bure na madanganyo matupu, kwa jinsi ya mapokeo ya wanadamu, kwa jinsi ya mafundisho ya awali ya ulimwengu, wala si kwa jinsi ya Kristo.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 9, "content": "Maana katika yeye unakaa utimilifu wote wa Mungu, kwa jinsi ya kimwili.", "content_old": "9 Maana katika yeye unakaa utimilifu wote wa Mungu, kwa jinsi ya kimwili.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 10, "content": "Na ninyi mmetimilika katika yeye aliye kichwa cha enzi yote na mamlaka.", "content_old": "10 Na ninyi mmetimilika katika yeye aliye kichwa cha enzi yote na mamlaka.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 11, "content": "Katika yeye mmetahiriwa kwa tohara isiyofanyika kwa mikono, kwa kuuvua mwili wa nyama, kwa tohara ya Kristo.", "content_old": "11 Katika yeye mmetahiriwa kwa tohara isiyofanyika kwa mikono, kwa kuuvua mwili wa nyama, kwa tohara ya Kristo.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 12, "content": "Mkazikwa pamoja naye katika ubatizo; na katika huo mkafufuliwa pamoja naye, kwa kuziamini nguvu za Mungu aliyemfufua katika wafu.", "content_old": "12 Mkazikwa pamoja naye katika ubatizo; na katika huo mkafufuliwa pamoja naye, kwa kuziamini nguvu za Mungu aliyemfufua katika wafu.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 13, "content": "Na ninyi mlipokuwa mmekufa kwa sababu ya makosa yenu na kutokutahiriwa kwa mwili wenu, aliwafanya hai pamoja naye, akiisha kutusamehe makosa yote;", "content_old": "13 Na ninyi mlipokuwa mmekufa kwa sababu ya makosa yenu na kutokutahiriwa kwa mwili wenu, aliwafanya hai pamoja naye, akiisha kutusamehe makosa yote;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 14, "content": "akiisha kuifuta ile hati iliyoandikwa ya kutushitaki kwa hukumu zake, iliyokuwa na uadui kwetu; akaiondoa isiwepo tena, akaigongomea msalabani;", "content_old": "14 akiisha kuifuta ile hati iliyoandikwa ya kutushitaki kwa hukumu zake, iliyokuwa na uadui kwetu; akaiondoa isiwepo tena, akaigongomea msalabani;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 15, "content": "akiisha kuzivua enzi na mamlaka, na kuzifanya kuwa mkogo kwa ujasiri, akizishangilia katika msalaba huo.", "content_old": "15 akiisha kuzivua enzi na mamlaka, na kuzifanya kuwa mkogo kwa ujasiri, akizishangilia katika msalaba huo.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 16, "content": "Basi, mtu asiwahukumu ninyi katika vyakula au vinywaji, au kwa sababu ya sikukuu au mwandamo wa mwezi, au sabato;", "content_old": "16 Basi, mtu asiwahukumu ninyi katika vyakula au vinywaji, au kwa sababu ya sikukuu au mwandamo wa mwezi, au sabato;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 17, "content": "mambo hayo ni kivuli cha mambo yajayo; bali mwili ni wa Kristo.", "content_old": "17 mambo hayo ni kivuli cha mambo yajayo; bali mwili ni wa Kristo.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 18, "content": "Mtu asiwanyang'anye thawabu yenu, kwa kunyenyekea kwa mapenzi yake mwenyewe tu, na kuabudu malaika, akijitia katika maono yake na kujivuna bure, kwa akili zake za kimwili;", "content_old": "18 Mtu asiwanyang'anye thawabu yenu, kwa kunyenyekea kwa mapenzi yake mwenyewe tu, na kuabudu malaika, akijitia katika maono yake na kujivuna bure, kwa akili zake za kimwili;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 19, "content": "wala hakishiki Kichwa, ambacho kwa yeye mwili wote ukiruzukiwa na kuungamanishwa kwa viungo na mishipa, hukua kwa maongeo yatokayo kwa Mungu.", "content_old": "19 wala hakishiki Kichwa, ambacho kwa yeye mwili wote ukiruzukiwa na kuungamanishwa kwa viungo na mishipa, hukua kwa maongeo yatokayo kwa Mungu.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 20, "content": "Basi ikiwa mlikufa pamoja na Kristo mkayaacha yale mafundisho ya awali ya ulimwengu, kwa nini kujitia chini ya amri, kama wenye kuishi duniani,", "content_old": "20 Basi ikiwa mlikufa pamoja na Kristo mkayaacha yale mafundisho ya awali ya ulimwengu, kwa nini kujitia chini ya amri, kama wenye kuishi duniani,", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 21, "content": "Msishike, msionje, msiguse;", "content_old": "21 Msishike, msionje, msiguse;", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 22, "content": "(mambo hayo yote huharibika wakati wa kutumiwa); hali mkifuata maagizo na mafundisho ya wanadamu?", "content_old": "22 (mambo hayo yote huharibika wakati wa kutumiwa); hali mkifuata maagizo na mafundisho ya wanadamu?", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "2", "line": 23, "content": "Mambo hayo yanaonekana kana kwamba yana hekima, katika namna ya ibada mliyojitungia wenyewe, na katika kunyenyekea, na katika kuutawala mwili kwa ukali; lakini hayafai kitu kwa kuzizuia tamaa za mwili.", "content_old": "23 Mambo hayo yanaonekana kana kwamba yana hekima, katika namna ya ibada mliyojitungia wenyewe, na katika kunyenyekea, na katika kuutawala mwili kwa ukali; lakini hayafai kitu kwa kuzizuia tamaa za mwili.", "url": "https://www.wordproject.org/bibles/sw/51/2.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 1, "content": "Basi mkiwa mmefufuliwa pamoja na Kristo, yatafuteni yaliyo juu Kristo aliko, ameketi mkono wa kuume wa Mungu.", "content_old": "1 Basi mkiwa mmefufuliwa pamoja na Kristo, yatafuteni yaliyo juu Kristo aliko, ameketi mkono wa kuume wa Mungu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 2, "content": "Yafikirini yaliyo juu, siyo yaliyo katika nchi.", "content_old": "2 Yafikirini yaliyo juu, siyo yaliyo katika nchi.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 3, "content": "Kwa maana mlikufa, na uhai wenu umefichwa pamoja na Kristo katika Mungu.", "content_old": "3 Kwa maana mlikufa, na uhai wenu umefichwa pamoja na Kristo katika Mungu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 4, "content": "Kristo atakapofunuliwa, aliye uhai wetu, ndipo na ninyi mtafunuliwa pamoja naye katika utukufu.", "content_old": "4 Kristo atakapofunuliwa, aliye uhai wetu, ndipo na ninyi mtafunuliwa pamoja naye katika utukufu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 5, "content": "Basi, vifisheni viungo vyenu vilivyo katika nchi, uasherati, uchafu, tamaa mbaya, mawazo mabaya, na kutamani, ndiyo ibada ya sanamu;", "content_old": "5 Basi, vifisheni viungo vyenu vilivyo katika nchi, uasherati, uchafu, tamaa mbaya, mawazo mabaya, na kutamani, ndiyo ibada ya sanamu;", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 6, "content": "kwa ajili ya mambo hayo huja ghadhabu ya Mungu.", "content_old": "6 kwa ajili ya mambo hayo huja ghadhabu ya Mungu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 7, "content": "Katika hayo ninyi nanyi mlitembea zamani, mlipoishi katika hayo.", "content_old": "7 Katika hayo ninyi nanyi mlitembea zamani, mlipoishi katika hayo.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 8, "content": "Lakini sasa yawekeni mbali nanyi haya yote, hasira, na ghadhabu, na uovu, na matukano, na matusi vinywani mwenu.", "content_old": "8 Lakini sasa yawekeni mbali nanyi haya yote, hasira, na ghadhabu, na uovu, na matukano, na matusi vinywani mwenu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 9, "content": "Msiambiane uongo, kwa kuwa mmevua kabisa utu wa kale, pamoja na matendo yake;", "content_old": "9 Msiambiane uongo, kwa kuwa mmevua kabisa utu wa kale, pamoja na matendo yake;", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 10, "content": "mkivaa utu mpya, unaofanywa upya upate ufahamu sawasawa na mfano wake yeye aliyeuumba.", "content_old": "10 mkivaa utu mpya, unaofanywa upya upate ufahamu sawasawa na mfano wake yeye aliyeuumba.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 11, "content": "Hapo hapana Myunani wala Myahudi, kutahiriwa wala kutokutahiriwa, mgeni wala mshenzi, mtumwa wala mwungwana, bali Kristo ni yote, na katika yote.", "content_old": "11 Hapo hapana Myunani wala Myahudi, kutahiriwa wala kutokutahiriwa, mgeni wala mshenzi, mtumwa wala mwungwana, bali Kristo ni yote, na katika yote.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 12, "content": "Basi, kwa kuwa mmekuwa wateule wa Mungu, watakatifu wapendwao, jivikeni moyo wa rehema, utu wema, unyenyekevu, upole, uvumilivu,", "content_old": "12 Basi, kwa kuwa mmekuwa wateule wa Mungu, watakatifu wapendwao, jivikeni moyo wa rehema, utu wema, unyenyekevu, upole, uvumilivu,", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 13, "content": "mkichukuliana, na kusameheana, mtu akiwa na sababu ya kumlaumu mwenzake; kama Bwana alivyowasamehe ninyi, vivyo na ninyi.", "content_old": "13 mkichukuliana, na kusameheana, mtu akiwa na sababu ya kumlaumu mwenzake; kama Bwana alivyowasamehe ninyi, vivyo na ninyi.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 14, "content": "Zaidi ya hayo yote jivikeni upendo, ndio kifungo cha ukamilifu.", "content_old": "14 Zaidi ya hayo yote jivikeni upendo, ndio kifungo cha ukamilifu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 15, "content": "Na amani ya Kristo iamue mioyoni mwenu; ndiyo mliyoitiwa katika mwili mmoja; tena iweni watu wa shukrani.", "content_old": "15 Na amani ya Kristo iamue mioyoni mwenu; ndiyo mliyoitiwa katika mwili mmoja; tena iweni watu wa shukrani.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 16, "content": "Neno la Kristo na likae kwa wingi ndani yenu katika hekima yote, mkifundishana na kuonyana kwa zaburi, na nyimbo, na tenzi za rohoni; huku mkimwimbia Mungu kwa neema mioyoni mwenu.", "content_old": "16 Neno la Kristo na likae kwa wingi ndani yenu katika hekima yote, mkifundishana na kuonyana kwa zaburi, na nyimbo, na tenzi za rohoni; huku mkimwimbia Mungu kwa neema mioyoni mwenu.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 17, "content": "Na kila mfanyalo, kwa neno au kwa tendo, fanyeni yote katika jina la Bwana Yesu, mkimshukuru Mungu Baba kwa yeye.", "content_old": "17 Na kila mfanyalo, kwa neno au kwa tendo, fanyeni yote katika jina la Bwana Yesu, mkimshukuru Mungu Baba kwa yeye.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 18, "content": "Ninyi wake, watiini waume zenu, kama ipendezavyo katika Bwana.", "content_old": "18 Ninyi wake, watiini waume zenu, kama ipendezavyo katika Bwana.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 19, "content": "Ninyi waume, wapendeni wake zenu msiwe na uchungu nao.", "content_old": "19 Ninyi waume, wapendeni wake zenu msiwe na uchungu nao.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 20, "content": "Ninyi watoto, watiini wazazi wenu katika mambo yote; maana jambo hili lapendeza katika Bwana.", "content_old": "20 Ninyi watoto, watiini wazazi wenu katika mambo yote; maana jambo hili lapendeza katika Bwana.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 21, "content": "Ninyi akina baba, msiwachokoze watoto wenu, wasije wakakata tamaa.", "content_old": "21 Ninyi akina baba, msiwachokoze watoto wenu, wasije wakakata tamaa.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 22, "content": "Ninyi watumwa, watiini hao ambao kwa mwili ni bwana zenu, katika mambo yote, si kwa utumwa wa macho, kama wajipendekezao kwa wanadamu, bali kwa unyofu wa moyo, mkimcha Bwana.", "content_old": "22 Ninyi watumwa, watiini hao ambao kwa mwili ni bwana zenu, katika mambo yote, si kwa utumwa wa macho, kama wajipendekezao kwa wanadamu, bali kwa unyofu wa moyo, mkimcha Bwana.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 23, "content": "Lo lote mfanyalo, lifanyeni kwa moyo, kama kwa Bwana, wala si kwa wanadamu,", "content_old": "23 Lo lote mfanyalo, lifanyeni kwa moyo, kama kwa Bwana, wala si kwa wanadamu,", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 24, "content": "mkijua ya kuwa mtapokea kwa Bwana ujira wa urithi. Mnamtumikia Bwana Kristo.", "content_old": "24 mkijua ya kuwa mtapokea kwa Bwana ujira wa urithi. Mnamtumikia Bwana Kristo.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "3", "line": 25, "content": "Maana adhulumuye atapata mapato ya udhalimu wake, wala hakuna upendeleo.", "content_old": "25 Maana adhulumuye atapata mapato ya udhalimu wake, wala hakuna upendeleo.", "url": "https://www.wordproject.org/bibles/sw/51/3.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 1, "content": "Ninyi akina bwana, wapeni watumwa wenu yaliyo haki na ya adili, mkijua ya kuwa ninyi nanyi mna Bwana mbinguni.", "content_old": "1 Ninyi akina bwana, wapeni watumwa wenu yaliyo haki na ya adili, mkijua ya kuwa ninyi nanyi mna Bwana mbinguni.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 2, "content": "Dumuni sana katika kuomba, mkikesha katika kuomba huku na shukrani;", "content_old": "2 Dumuni sana katika kuomba, mkikesha katika kuomba huku na shukrani;", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 3, "content": "mkituombea na sisi pia, kwamba Mungu atufungulie mlango kwa lile neno lake, tuinene siri ya Kristo, ambayo kwa ajili yake nimefungwa,", "content_old": "3 mkituombea na sisi pia, kwamba Mungu atufungulie mlango kwa lile neno lake, tuinene siri ya Kristo, ambayo kwa ajili yake nimefungwa,", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 4, "content": "ili niidhihirishe, kama inipasavyo kunena.", "content_old": "4 ili niidhihirishe, kama inipasavyo kunena.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 5, "content": "Enendeni kwa hekima mbele yao walio nje, mkiukomboa wakati.", "content_old": "5 Enendeni kwa hekima mbele yao walio nje, mkiukomboa wakati.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 6, "content": "Maneno yenu yawe na neema siku zote, yakikolea munyu, mpate kujua jinsi iwapasavyo kumjibu kila mtu.", "content_old": "6 Maneno yenu yawe na neema siku zote, yakikolea munyu, mpate kujua jinsi iwapasavyo kumjibu kila mtu.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 7, "content": "Tikiko, ndugu mpendwa, mtumishi mwaminifu, mjoli wangu katika Bwana, atawaarifu mambo yangu yote;", "content_old": "7 Tikiko, ndugu mpendwa, mtumishi mwaminifu, mjoli wangu katika Bwana, atawaarifu mambo yangu yote;", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 8, "content": "ambaye nimemtuma kwenu kwa sababu iyo hiyo, ili mjue mambo yetu, naye akawafariji mioyo yenu;", "content_old": "8 ambaye nimemtuma kwenu kwa sababu iyo hiyo, ili mjue mambo yetu, naye akawafariji mioyo yenu;", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 9, "content": "pamoja na Onesimo, ndugu mwaminifu, mpendwa, aliye mtu wa kwenu. Hao watawaarifu mambo yote ya hapa petu.", "content_old": "9 pamoja na Onesimo, ndugu mwaminifu, mpendwa, aliye mtu wa kwenu. Hao watawaarifu mambo yote ya hapa petu.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 10, "content": "Aristarko, aliyefungwa pamoja nami, awasalimu; na Marko, mjomba wake Barnaba, ambaye mmepokea maagizo kwa habari yake; akifika kwenu mkaribisheni.", "content_old": "10 Aristarko, aliyefungwa pamoja nami, awasalimu; na Marko, mjomba wake Barnaba, ambaye mmepokea maagizo kwa habari yake; akifika kwenu mkaribisheni.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 11, "content": "Na Yesu aitwaye Yusto; hao ni watu wa tohara. Tena hao peke yao ni watendaji wa kazi pamoja nami kwa ajili ya ufalme wa Mungu; nao walikuwa faraja kwangu.", "content_old": "11 Na Yesu aitwaye Yusto; hao ni watu wa tohara. Tena hao peke yao ni watendaji wa kazi pamoja nami kwa ajili ya ufalme wa Mungu; nao walikuwa faraja kwangu.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 12, "content": "Epafra, aliye mtu wa kwenu, mtumwa wa Yesu Kristo, awasalimu, akifanya bidii siku zote kwa ajili yenu katika maombi yake, ili kwamba msimame wakamilifu na kuthibitika sana katika mapenzi yote ya Mungu.", "content_old": "12 Epafra, aliye mtu wa kwenu, mtumwa wa Yesu Kristo, awasalimu, akifanya bidii siku zote kwa ajili yenu katika maombi yake, ili kwamba msimame wakamilifu na kuthibitika sana katika mapenzi yote ya Mungu.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 13, "content": "Maana namshuhudia kwamba ana juhudi nyingi kwa ajili yenu, na kwa ajili ya hao walioko Laodikia, na kwa ajili ya hao walioko Hierapoli.", "content_old": "13 Maana namshuhudia kwamba ana juhudi nyingi kwa ajili yenu, na kwa ajili ya hao walioko Laodikia, na kwa ajili ya hao walioko Hierapoli.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 14, "content": "Luka, yule tabibu mpendwa, na Dema, wanawasalimu.", "content_old": "14 Luka, yule tabibu mpendwa, na Dema, wanawasalimu.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 15, "content": "Wasalimuni ndugu walioko Laodikia, na Nimfa, na kanisa lililo katika nyumba yake.", "content_old": "15 Wasalimuni ndugu walioko Laodikia, na Nimfa, na kanisa lililo katika nyumba yake.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 16, "content": "Waraka huu ukiisha kusomwa kwenu fanyeni kwamba usomwe katika kanisa la Walaodikia pia; na ule wa Laodikia usomwe na ninyi.", "content_old": "16 Waraka huu ukiisha kusomwa kwenu fanyeni kwamba usomwe katika kanisa la Walaodikia pia; na ule wa Laodikia usomwe na ninyi.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 17, "content": "Mwambieni Arkipo, Iangalie sana huduma ile uliyopewa katika Bwana, ili uitimize.", "content_old": "17 Mwambieni Arkipo, Iangalie sana huduma ile uliyopewa katika Bwana, ili uitimize.", "url": "https://www.wordproject.org/bibles/sw/51/4.htm#0", "lang": "sw", "checked": 1}, {"bible_type": 1, "book": "Wakolosai", "chapter": "4", "line": 18, "content": "Salamu yangu mimi Paulo, kwa mkono wangu mwenyewe. Kumbukeni kufungwa kwangu. Neema na iwe pamoja nanyi.", "content_old": "18 Salamu yangu mimi Paulo, kwa mkono wangu mwenyewe. Kumbukeni kufungwa kwangu. Neema na iwe pamoja nanyi.", "url": "https://www.wordproject.org/bibles/sw/51/4.htm#0", "lang": "sw", "checked": 1}]